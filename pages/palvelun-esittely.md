---
layout: page
permalink: /palvelun-esittely/
section: Tietoa Palvelusta
searchable: true
title: Palvelun esittely
links:
  - - Tieliikenne
    - /tieliikenne
  - - Rautatieliikenne
    - /rautatieliikenne
  - - Meriliikenne
    - /meriliikenne
  - - Kehityssuunnitelma
    - /kehityssuunnitelma
  - - Sovellukset
    - /sovellukset
  - - Käyttöehdot
    - https://www.liikennevirasto.fi/avoindata/kayttoehdot
  - - Liikenneviraston avoin data
    - https://www.liikennevirasto.fi/avoindata
published: true
---

![IC10 (Sr2 3225 + 6 kpl kaksikerrosvaunuja), jonka tekijä on Tomi Lapinlampi, on lisensoitu Creative Commons Nimeä-EiKaupallinen 4.0 Kansainvälinen -lisenssillä.](https://www.liikennevirasto.fi/documents/20473/34954/rautatiekuva/8d4369dc-3b89-4dbe-a581-db811a142208?t=1443442757740)
Digitraffic on Liikenneviraston palvelu, jonka kautta on saatavissa ajantasaista liikennetietoa Suomen tieverkolta, rautatieliikenteestä ja meriliikenteestä. Liikennetiedot ovat avointa dataa, jota jaetaan avointen rajapintojen kautta.
Digitraffic viittaa sanana digitaaliseen liikenteeseen eli liikennettä esittävään malliin.

Digitrafficin kehitys alkoi vuonna 2002 VTT:n ja TKK:n [projektista](http://virtual.vtt.fi/virtual/proj6/fits/julkaisut/hanke3/FITS_30.pdf), jossa   tavoitteena oli  tuottaa  entistä  parempia  liikennetelematiikan palveluja. Käynnistysvaiheen jälkeen Digitraffic siirtyi Tiehallinnon ja sittemmin Kaakkois-Suomen ELY-keskuksen hoitoon. Liikennevirasto on vastannut palvelun ylläpidosta ja kehityksestä vuodesta 2014 alkaen, jonka jälkeen Digitrafficin hyödyntäjäsopimuksista luovuttiin, koko palvelusta tehtiin avointa dataa ja palvelu laajennettiin kattamaan rautatie- ja meriliikenteen tietoja.

Digitrafficin jakelemat tiedot perustuvat Liikenneviraston keräämään liikenne- ja olosuhdetietoon. Liikennevirasto kerää tietoja omaa toimintaansa varten ja jakaa tiedot hyödynnettäväksi avoimen datan periaatteiden mukaisesti. Tietojen hyödyntäminen on maksutonta eikä edellytä sopimusta Liikenneviraston kanssa, mutta tiedon hyödyntäjän on noudatettava avoimen datan [käyttöehtoja](https://www.liikennevirasto.fi/avoindata/kayttoehdot).
