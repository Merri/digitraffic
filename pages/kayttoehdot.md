---
layout: page
permalink: /kayttoehdot/
title: Käyttöehdot
links:
  - ["Käyttöehdot", "/kayttoehdot"]
  - ["Liikenneviraston vanha avoimen tiedon käyttölupa", "http://www.liikennevirasto.fi/avoindata/kayttoehdot/avoimen-tietokannan-lisenssi#.Wb_QR0qCxBw"]
  - ["Merikartoitusaineiston lisenssi", "http://www.liikennevirasto.fi/avoindata/kayttoehdot/merikartoitusaineiston-lisenssi#.Wb_QeEqCxBw"]
---

Liikenneviraston avoimen datan aineistoja koskee Creative Commons 4.0 Nimeä -käyttölupa poislukien eräät merikartoitukseen liittyvät aineistot, joiden käyttölupa on Liikenneviraston merikartoitusaineiston lisenssi. Creative Commons 4.0 Nimeä on JHS 189 -suosituksen mukainen käyttölupa julkishallinnon avoimia tietoaineistoja varten. Se antaa oikeuden kopioida, muokata ja jakaa aineistoja edelleen joko alkuperäisessä tai muutetussa muodossa. Aineistoja voi myös yhdistää muihin aineistoihin ja käyttää sekä kaupallisiin että epäkaupallisiin tarkoituksiin.

## Ohjeita lähteen nimeämiseen

Creative Commons 4.0 Nimeä -käyttöluvan mukaan tietoaineiston lähde nimetään käyttöluvan antajan edellyttämällä tavalla. Tämä tarkoittaa käytännössä sitä, että jaettaessa käyttöluvan kohteena olevaa aineistoa edelleen, se on varustettava aineiston luojien tai muiden käyttöluvasta ilmenevien tahojen nimellä käyttöluvan myöntäjän vaatimalla kohtuullisella tavalla. Nämä tiedot voivat sisältää nimen lisäksi tai sijasta esimerkiksi pseudonyymin tai tavaramerkin.

#### Liikennevirasto edellyttää, että nimeämisessä noudatetaan seuraavaa käytäntöä:

Materiaaliin sisältyvä tekijänoikeusmerkintä (copyright notice) on säilytettävä käyttöluvasta ilmenevällä tavalla . Tekijänoikeusmerkintä voi sisältää myös materiaalin julkaisuajankohdan ja aineiston version numeron sekä julkaisijan nimen sekä muut datan identifioinnin kannalta oleelliset tiedot.

Materiaaliin sisältyvät tavanomaiset vastuuvapausehdot on säilytettävä käyttöluvasta ilmenevällä tavalla. Lähdetietoihin on sisällyttävä hyperlinkki alkuperäisen aineiston verkkosivuille, mikäli tämä on teknisesti mahdollista.

Jos materiaalia on muokattu, se täytyy varustaa tätä koskevalla merkinnällä ja liittää muokattuun materiaaliin hyperlinkki alkuperäiseen muokkaamattomaan materiaaliin.

Materiaaliin täytyy liittää Creative Commons Nimeä 4.0 -käyttölupaa koskeva merkintä ja hyperlinkki käyttölupaan.

Liikennevirasto voi aina pyytää nimeämistietojen ja tekijänoikeusmerkinnän poistamista niissä rajoissa, kun poistaminen on mahdollista.

## Esimerkkejä nimeämiseen

### 1. esimerkki

Digiroad-aineiston käyttö osana painettua julkaisua. Julkaisussa käytettävän Digiroad-aineiston yhteyteen lisätään seuraava teksti:

Lähde: Digiroad, Liikennevirasto. Aineisto on ladattu Liikenneviraston Katselu- ja latauspalvelusta 01.06.2015 lisenssilä CC 4.0 BY.

### 2. esimerkki

Rata.digitraffic.fi -rajapinnan tietojen käyttö verkkosivulla tai sovelluksessa. Sivulle tai sovellukseen lisätään seuraava teksti linkkeineen:

Liikennetietojen lähde Liikennevirasto / rata.digitraffic.fi, lisenssi CC 4.0 BY

Nimeämistietojen merkintätavoista löytyy tarkempia ohjeita [Creative Commonsin verkkosivuilta](https://creativecommons.org/).

Vuoteen 2014 asti Liikennevirastolla oli käytössä [Liikenneviraston avoimen tietoaineiston lisenssi](http://www.liikennevirasto.fi/documents/20473/184083/Liikenneviraston+avoimen+tietoaineiston+lisenssi+v1.0.pdf/63cba9c4-b7ee-435a-872f-053ebea179ce). Se on edelleen voimassa niille aineistoille, joiden käyttöehdoksi se oli aineiston lataushetkellä määritelty. Liikennevirasto myöntää hyödyntäjille oikeuden soveltaa näihin, Liikenneviraston avoimen tietoaineiston lisenssillä ladattuihin aineistoihin [Creative Commons 4.0](https://creativecommons.org/licenses/by/4.0/) Nimeä -käyttölupaa ilman, että aineisto tarvitsee ladata uudelleen.